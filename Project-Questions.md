<div dir="rtl">

# تمرین‌های برنامه‌سازی درس ساختار و زبان کامپیوتر

## تمرینات

1. **با استفاده از روش گاوس-جردن برنامه‌ای به زبان اسمبلی بنویسید که یک ماتریس مربعی را به عنوان ورودی گرفته و وارون آن را در خروجی چاپ کند.** توجه کنید اگر ماتریس وارون نداشت باید با چاپ پیامی بگوید که ماتریس وارون پذیر نیست. نحوه دریافت ماتریس ورودی به این صورت است که در ابتدا عدد n که مشخص کننده اندازه ماتریس است را گرفته و سپس حافظه‌ای به اندازه یک ماتریس n*n ایجاد می‌کند. سپس، مقدار درایه‌ها را به ترتیب از ورودی می‌خواند.

2. **برنامه‌ای به زبان اسمبلی بنویسید که در آن دو عدد مختلط به فرمت قطبی (𝛼 + 𝛽i), 𝛼, 𝛽 ∈ 𝑍 را از ورودی گرفته و مزدوج حاصل تقسیم را به فرمت نمایی (r × e^(𝛽i)), r, 𝛽 ∈ 𝑍 ذخیره کند.** توجه کنید که برای محاسبه مقدار سینوس و کسینوس 𝑟 × 𝑒^(𝛽i) = 𝑟(𝑐𝑜𝑠(𝛽) + 𝑠𝑖𝑛 (𝛽)i)) می‌توانید از بسط سری تیلور آن‌ها استفاده کنید. با توجه به این که در این حالت اعداد به فرمت صحیح نخواهند ماند، بهتر است ابتدا اعداد گویا و جمع و ضرب آن‌ها را تعریف کنید.

3. **برنامه‌ای به زبان اسمبلی بنویسید که در آن یک چندجمله‌ای به صورت زیر از ورودی گرفته و ریشه آن را با استفاده از روش نیوتن-رافسون محاسبه و ذخیره کند.** توجه کنید اگر چندجمله‌ای ریشه نداشت باید با چاپ پیامی بگوید که چندجمله‌ای ریشه ندارد. برای دریافت چندجمله‌ای ورودی، ابتدا عدد n یعنی ماکزیمم درجه چندجمله‌ای و سپس مقدار ضرائب به ترتیب از ورودی خوانده می‌شوند. 
   - فرمت چندجمله‌ای:
   𝑎𝑛(𝑥^n) + 𝑎𝑛−1(𝑥^n−1) + ... + 𝑎1(𝑥) + 𝑎0 = 0

4. **برنامه‌ای به زبان اسمبلی بنویسید که یک ماشین حساب ساده با قابلیت انجام عملیات جمع، تفریق، ضرب و تقسیم را پیاده‌سازی کند.** این ماشین حساب یک رشته از عملوندها و عملیات ریاضی شامل پرانتز گرفته و در صورت صحت رشته، نتیجه و در غیر این صورت، پیغام خطای مناسب چاپ می‌کند. همچنین، این ماشین حساب باید خطاهای سرریز، تقسیم بر صفر و پرانتزگذاری اشتباه را تشخیص دهد و متناسب با هر یک پیغام خطا در خروجی چاپ کند.

5. **برنامه‌ای به زبان اسمبلی بنویسید که عدد طبیعی y را از ورودی گرفته و با استفاده از یک یا چند تابع بازگشتی مقدار x را در خروجی چاپ کند.** 
   - فرمت توابع:
   - \(y(x) = f_1(x) - f_2(x)\)
   - \(f_1(x) = x \times f_1(x-1)\)
   - \(f_1(0) = 1\), \(f_2(x) = f_2(x-1) + f_2(x-2)\), \(f_2(1) = f_2(2) = 1\)

6. **برنامه‌ای به زبان اسمبلی بنویسید که تعداد حالت‌های متمایز اجرای موازی یک برنامه خطی n خطی و یک برنامه m خطی توسط یک پردازنده تک‌هسته‌ای را محاسبه و در خروجی چاپ کند.** فرض کنید این پردازنده می‌تواند خطوط دو برنامه را با ترتیبی نامشخص و ترکیبی اجرا کند اما نباید ترتیب اجرای خطوط یک برنامه در مجموع عوض شود. همچنین، فرض کنید اجرای خطوط دو برنامه، کاملا مستقل از هم هستند و هیچ وابستگی بین آن‌ها وجود ندارد.

7. **برنامه‌ای به زبان اسمبلی بنویسید که سه رشته ورودی a و b و x را از ورودی خوانده و ابتدا، تعداد دفعات تکرار رشته x در a، سپس در صورت غیر صفر بودن مقدار خروجی، رشته‌های x در رشته b جایگزین جدید را در خروجی چاپ کند.**
 توجه کنید که برنامه به حروف بزرگ و کوچک حساس نباشد (برای مثال HI یا hI یا Hi با hi تفاوتی ندارد).

8. **برنامه‌ای به زبان اسمبلی بنویسید که اعداد a و b در مبنای x (هر سه به عنوان ورودی) را گرفته و عدد a در مبنای x را در خروجی چاپ کند.** توجه کنید در صورتی که a در مبنای x نباشد، در خروجی پیام خطا نمایش داده شود.

9. **برنامه‌ای به زبان اسمبلی بنویسید که عدد وزیر n را به عنوان ورودی گرفته و تعداد روش‌های مختلف قرار گرفتن n وزیر در n بدون این که یکدیگر را تهدید کنند، در یک صفحه شطرنج محاسبه کند.**

10. **برنامه‌ای به زبان اسمبلی بنویسید که تعدادی نقطه در فضای دوبعدی با اعداد صفر و یک برچسب خورده اند.** می‌خواهیم با عبور خطی در این فضا، نقاط با برچسب‌های مختلف را از هم جدا کنیم. بدین صورت که در حالتِ ایده‌آل، همه نقاطِ بالای خط برچسب یک، و همه نقاطِ پایین خط برچسب صفر خورده باشند. بهترین خط، خطی است که کمترین تعداد نقطه را اشتباه برچسب بزند (یعنی کمترین تعداد صفرِ بالای خط و یکِ پایین خط داشته باشیم). سه نوع خط برای جداسازی این نقاط در نظر می‌گیریم:
    1. خطی که تنها مختصات x نقاط را جدا کند، به عبارتی بر محور x عمود باشد.
    2. خطی که تنها مختصات y نقاط را جدا کند، به عبارتی بر محور y عمود باشد.
    3. خطی که نسبت مختصات x به y را جدا کند، به عبارتی از مبدأ مختصات رد شود.

    **برنامه‌ای به زبان اسمبلی بنویسید که تعداد n نقطه در فضای دوبعدی از کاربر ورودی بگیرد و برای سه مدل ذکرشده، بهترین خط را پیدا کند و در نهایت معادله هر خط به همراه میزان خطای آن را گزارش کند.** (تعداد صفرِ بالای خط و یکِ پایین خط). مقدار شیب و عرض از مبدأ خطوط را اعداد صحیح در نظر بگیرید.

11. **برنامه‌ای به زبان اسمبلی بنویسید که مکان بزرگترین زیر رشته آینه‌ای در رشته ورودی را پیدا کند.** رشته آینه‌ای رشته‌ای است که از دوطرف به یک شکل دیده شود (مانند SOS).

12. **فرض کنید اعداد 1 تا n را روی یک دایره در جهت عقربه‌های ساعت چیده‌ایم.** از عدد 1 شروع و اعداد را یکی در میان حذف می‌کنیم تا سرانجام یک عدد باقی بماند. این عدد را f(n) می‌نامیم. برای مثال f(5) = 3، زیرا اگر اعداد 1، 2، 3، 4، و 5 را در دایره قرار دهیم، اعداد 1 و 5 به ترتیب حذف می‌شوند و عدد 3 باقی می‌ماند. **حال برنامه‌ای به زبان اسمبلی بنویسید که عدد n را به عنوان ورودی دریافت کرده و عدد f(n) را در خروجی نمایش دهد.**

## نکات مهم

- در صورتی که برنامه‌های خواسته شده را به دو زبان اسمبلی 8086 و 360 نیز پیاده‌سازی کنید، نمره اضافی دریافت خواهید کرد.
- تمرین باید در قالب MIPS برنامه‌ها را با زبان اسمبلی گروه‌های 4 نفره انجام گیرد.
- کدهای اسمبلی خود را در قالب یک فایل فشرده در صفحه درس حداکثر تا 12 بهمن ساعت 23:59 بارگذاری کنید.
- زمان تحویل آنلاین تمرین‌ها متعاقبا اعلام خواهد شد.

</div>
